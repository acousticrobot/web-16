---
title: sitelen ante tawa nimi mama
excerpt: mi pana e sitelen ante tawa nimi mama. mi toki pi tenpo pini en tenpo kama.  mi toki e kon mama. mi wile ante e sitelen tan ni:...
thumb: /images/t47_tokipona/nimi/t47_nimi_mama.jpg
tags:
- featured
- toki pona
---

tenpo pini mute la mi open kama sona e toki pona. tenpo sama la mi open pali e sitelen suwi. mi kama sona e nimi la, mi pali e sitelen tawa nimi sin.  ni li lipu mi lon tenpo ni:

{: .wrapper__center-image}
![journal_vi](/images/t47/t47.070901_l.jpg)

lon lipu ni la sina ken lukin e sitelen nanpa wan tawa nimi ni: a, awen, mama, meli, mije, nasa, nimi. tenpo ni la mi wile toki e sitelen tawa nimi mama.

## mama

tenpo open la, mi sona ale ala e kon mama.  mi lukin e musi tu tan tenpo pini. musi wan li kiwen musi tan ma tomo Wilento. musi tu li kiwen musi Nanas pi jan meli Nikitesape.  ona tu li pona tawa mi.  ken la ona li toki e kon mama. taso ona li toki mute e kon meli kin.

ken la kon mama li wawa meli.  taso kon ma li ante kin. ona li wawa mije. ona li pana pona tawa jan lili.  pona ni li moku li sona li wawa li sewi. kon mama li pana pona kin tawa jan ante. on li pana pona tawa ijo kin. ijo ni li musi li tomo li soweli li kasi.

jan ante li toki tawa mi kin. ona li pilin sitelen sitelen tawa mama li nasa. ni li pona tawa mi. jan Ne li toki e ni: ona li nasa tawa mi tan ni: mama ale ala li meli. mama pona li wile ala pilin sama meli.

mi pilin sama. kon mama li mute. sitelen ni li kon mama wan. tenpo li ante. mi mute li wile pana e sona ante li wile e sitelen ante.

tenpo ni la mi kepeken e sitelen ni tawa nimi mama:



sitelen ni li tan sitelen pona.
